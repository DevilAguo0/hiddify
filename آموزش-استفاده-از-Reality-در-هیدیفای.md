

<div dir="rtl">

# آموزش استفاده از Reality در هیدیفای

Reality یکی از پروتکل‌های جدید ارائه شده توسطXray می‌باشد که پیش‌نیازهای پروتکل‌های قبلی را ندارد. این پروتکل بر مبنای Vless می‌باشد و بنابراین برای Vmees یا Trojan قابل استفاده نیست. در هیدیفای همچنان تاکید بر ساده‌سازی بوده است بنابراین بخش اعظم کار در پشت زمینه انجام می‌شود.


* نکته بسیار مهم:
این پروتکل چون بر مبنای TCP  می‌باشد از CDN پشتیبانی نمی‌کند بنابراین صرفا در حالت‌های دایرکت یا ریلی می‌توان از آن استفاده نمود و به همین دلیل نیاز به سرور با آیپی تمیز دارد.
در صورت نیاز به اطلاع از چگونگی تست سرور به [این راهنما](https://github.com/hiddify/hiddify-config/wiki/%D9%86%D8%AD%D9%88%D9%87-%D8%A7%D8%B7%D9%85%DB%8C%D9%86%D8%A7%D9%86-%D8%A7%D8%B2-%D8%AA%D9%85%DB%8C%D8%B2-%D8%A8%D9%88%D8%AF%D9%86-%D8%A2%DB%8C%D9%BE%DB%8C-%DB%8C%D8%A7-%D8%AF%D8%A7%D9%85%D9%86%D9%87-%D8%B3%D8%B1%D9%88%D8%B1) مراجعه کنید.


## انجام تنظیمات در Settings

برای این کار در صفحه تنظیمات پنل بروید و وارد تنظیمات Reality شوید.

![](https://user-images.githubusercontent.com/125398461/233260037-17ebdeaa-7e24-4427-8c97-c1948027b146.png)

پنل به صورت خودکار برای شما تنظیمات را انجام داده است اما ممکن است این تنظیمات برای هر شبکه‌ای جوابگو نباشد. بنابراین حتما لینک تست را بزنید تا صفحه تست پروتکل باز شد.

![](https://user-images.githubusercontent.com/125398461/233260538-05be5359-96e8-4084-b35b-5b80da2b7aff.png)




![](https://user-images.githubusercontent.com/125398461/233261221-8d189f9f-8bfb-401b-af18-6eb0a0d6d084.png)

در اینجا پنل نتیجه تست روی آدرس‌های مختلف اطراف لوکیشن سرور شما را نشان می‌دهد. آدرس‌هایی که کمترین پینگ تایم یا TCP پینگ تایم دارند را در نظر داشته باشید.

به صفحه تنظیمات Reality برگردید.


### ‌‌‌دامنه بازگشتی 

این دامنه برای زمانی استفاده می‌شود که سیستم فیلترینگ در حال بازدید از وبسایت شماست که باعث می‌شود به این آدرس هدایت شود. می‌توانید یکی از آدرس‌های صفحه بررسی را که پینگ تایم پایین‌تری داشتند در این فیلد قرار دهید.

### ‌‌‌‌کلید خصوصی

این کلید برای رمزنگاری ارتباط استفاده می‌شود و لطفا آن را تغییر ندهید.

### کلید عمومی
این کلید نیز برای رمزنگاری ارتباط سرور و کلاینت استفاده می‌شود و لطفا آن را تغییر ندهید.

### نام سرور 
نام سرور برای شبیه‌سازی مقصد ترافیک شما استفاده می‌شد. می‌توانید از لیست صفحه بررسی یک یا چندین سایت را انتخاب نمایید. 
برای استفاده از چندین سایت از `,` استفاده نمایید.

### شناسه‌های کوتاه
این شناسه نیز برای رمزنگاری استفاده می‌شود و لطفا آن را تغییر ندهید.

در پایان دکمه ثبت را بزنید و یادتون نره که حتما **اعمال تغییرات** رابزنید.

در اینجا ممکن است پیغام‌های زرد رنگی داده شود که نتیجه چک  کردن فیلدهای تکمیل شده شما توسط سرور است. بهتر هست تنظیمات را طوری انجام دهید که این پیغام‌ها ظاهر نشود اما اگر همچنان دریافت کردید؛ می‌توانید آن‌ها را نادیده بیرید.

‌## فعال‌سازی یا غیر‌فعال‌سازی پروکسی Reality

برای این کار به منوی پروکسی‌ها بروید و در قسمت دایرکت پروکسی‌های Reality را مشاهده و کنترل نمایید.

> اگر با وجور روشن بودن گزینه‌های Reality در این قسمت همچنان کانکشن‌های آن را در لینک سابسکریپشن دریافت نمی‌کنید، تنظیمات دامینی که برای لینک سابسکریپشن استفاده می‌شه را چک کنید. احتمالا نیاز هست که تیک دامنه دایرکت را بزنید. 

* نکته پایانی: به دلیل اینکه این پروتکل از الگوریتم متفاوتی استفاده می‌کند ممکن است تنظیمات آن برای شبکه‌های مختلف متفاوت باشد بنابراین اگر دیدید برای شما کار نکرد ابتدا حتما مطمئن شوید آیپی سرور شما سالم است و بعد از آن آدرس‌های برگشتی و نام سرور را تغییر دهید تا به نتیجه مطلوب برسید.