
<div dir=rtl”>

از آنجا که ممکن است بعضی ار مفاهیم استفاده شده در مطالب این ویکی و همینطور دنیای پروکسی‌ها برای افراد زیادی ناآشنا باشند؛ در این مطلب سعی می‌شود این موارد به زبان ساده توضیح داده شوند. 

## http
پروتکل پایه اینترنت است و شالودهٔ ارتباط اطلاعاتی برای [وب جهان‌گستر](https://fa.m.wikipedia.org/wiki/%D9%88%D8%A8_%D8%AC%D9%87%D8%A7%D9%86%E2%80%8C%DA%AF%D8%B3%D8%AA%D8%B1) است که در آن مستندات [ابرمتن](https://fa.m.wikipedia.org/wiki/%D8%A7%D8%A8%D8%B1%D9%85%D8%AA%D9%86) شامل [ابرپیوند](https://fa.m.wikipedia.org/wiki/%D8%A7%D8%A8%D8%B1%D9%BE%DB%8C%D9%88%D9%86%D8%AF) به سایر منابعی اند که کاربر به راحتی می‌تواند به عنوان مثال با یک کلیک [ماوس](https://fa.m.wikipedia.org/wiki/%D9%85%D8%A7%D9%88%D8%B3) یا با تپ بر روی صفحه نمایش در یک مرورگر وب به آن‌ها دسترسی داشته باشد. این پروتکل از یک url یا نشانی وب برای آدرس‌دهی استفاده می‌کند و این آدرس‌ها را دامنه می‌گوییم که در ادامه تعریف می شوند. پروتکل Http از Handshaking به منظور ارسال و دریافت اطلاعات استفاده می‌کند. در این روش برای شروع و پایان عملیات تبادل اطلاعات بین سرور و کلاینت، چندین درخواست و پاسخ رد و بدل می‌شود. تصور کنید که کلاینت (مرورگر) فردی است که قصد دارد اطلاعات مربوط به یک سایت را دریافت کند. در ابتدا باید درخواستی با این هدف به سرور آن سایت ارسال کند. سپس باید صبر کند، تا از طرف سرور پاسخی برای درخواستش دریافت کند. در صورتی که اطلاعات خواسته شده در سرور موجود باشند، پاسخی مبنی بر موافقت ارسال اطلاعات برای شخص ارسال می‌شود.
سپس بار دیگر از طرف کلاینت پیامی مبنی بر درخواست داده‌های اطلاعاتی به سرور فرستاده می‌شود. در این مرحله سرور پیام را دریافت کرده و داده‌های درخواست شده را در بسته‌های اطلاعاتی کوچک‌تری تقسیم می‌کند. در نهایت این بسته‌ها توسط پروتکل Handshaking پشت سر هم و به ترتیب برای شخص ارسال می‌شوند. لازم به ذکر است که در این فرآیند از پروتکل های TCP/IP به منظور افزایش امنیت و تضمین ارسال داده‌ها استفاده می‌شود. ارتباط بین کلاینت و سرور در این پروتکل معمولا از طریق پورت 80 انجام می‌شود. همچنین به مجموعه اطلاعات تبادل شده بین دو کلاینت و سرور در این فذآیند، نشست یا session گفته می‌شود